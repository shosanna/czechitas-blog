---
title: Spam aneb kde vzali můj email
date: 2014-06-25 18:37 UTC
tags: Bezpečnost, Internet
author: Anna
layout: post
---

Možná se občas divíte, jak je možné, že dostáváte tolik spamu, který je fakt
hodně divný.  Mně třeba občas píše nigerijská ministryně financí, že se mnou
provede nějakou super výhodnou transakci, na které zaručeně vydělám. Vedle toho
pravidelně ve své schránce nacházím nabídky na zázračné pilulky, díky nímž
udělám svou lady šťastnou. Jindy zase dostanu email, že se někdo (používající
google translate) píše, že se zasekl na letišti, kde mu ukradli všechny doklady
a ať mu pošlu 1200  EUR a že mi je hned vrátí.

Říkala jsem si vždycky, že nechápu, kde někdo takový mou adresu sežene. Sice ji
občas zadávám někam při registraci, řekla bych, že samých důvěryhodných
projektů ale ty nemají žádnou souvislost ani s Nigerií, ani s pilulkami na
podporu dlouhotrvající erekce (fakt ne!).

Jak tedy může někdo mojí (vaší, jakoukoli….) adresu získat a pak na ní posílat
divný a nebezpečný emaily?

Existuje způsob, kterému se říká **email harvesting** - tedy sklízení emailů.
Někdo prohnaný prostě vytvořil vyhledávač emailů, který prochází web a sbírá
všechno, co vypadá jako email (tedy nějaké seskupení znaků kolem @).

Věřím, že třeba takové holčičí blogísky, kde vyhlašují tzv. givaways s tím, že
vyberou jednoho z těch, co do komentáře napíšou svojí emailovou adresu a důvod
proč neonová rtěnka se zelenými flitry prostě musí být jejich, musí být pro
tyhle kombajny na emaily naprostá lahůdka.

Tak si říkám, kolik těch míst kam jsem zadala svůj email ho i zveřejňuje? Je to
dost.  Více než dost…Škola, sociální sítě, inzeráty, které jsem podala, když
jsem hledala spolubydlící. Whois, kde je info o mých doménách…Uffff. Email mám
pět let, takže…najednou je mi jasné, že za tu dobu můj email musel být
mnohokrát sklizen.

Jenže to není všechno. Někteří spammeři prostě **emaily zkouší uhodnout**. Dají
dohromady často používaná jména a zkouší to na různých doménách. Příklad? V ČR
časté jméno Jan Novák.  A už to jede… jan.novak…gmail/ seznam/email/centrum/
atd. U domén firem je časté třeba jméno info, recepce, účtárna a další.
Upřímně - ta šance, že se trefí, je prostě docela vysoká. Pak taky existují
spammerské viry, které když napadnou počítač, vysají z něj všechny emaily a pak
třeba pod vašim jménem můžou rozesílat spam.  Snad nemusím říkat, že na žádný
link v emailu, který je očividně spam NEKLIKEJTE a neotevírejte žádné přiložené
soubory.

Seznam emailů sám o sobě je **cenným zbožím, se kterým se obchoduje**. Takže, když
jeden takový  kombajn sklidí Váš email, tak ho může klidně prodat desítkám
dalších a ti vám můžou vesele posílat co se jim zlíbí.

Hodně internetových diskuzních fór, kam zadáváte svůj email, provozujaí
spammerské firmy, které pak vesele posílají spam a poskytují možnost rozeslání
emailů každému, kdo si to zaplatí. Nebudu je jmenovat, ale není těžké si je
vygooglit.

Pak taky existují spammerské viry, které když napadnou počítač, vysají z něj
všechny emaily a pak třeba pod vašim jménem můžou rozesílat spam.

Doufám, že je Vám nyní už jasnější, odkud se k Vám spam dostane.

To, proč je spam často tak zoufale stupidní si dovedu vysvětlit jen tak, že
jeho autor prostě věří, že se najde nějaký blb, který naletí. Více o tom se dá
přečíst třeba [tady](http://www.reflex.cz/clanek/zpravy/47196/tajemstvi-nigerijskych-dopisu-stale-existuji-lide-kteri-se-nechaji-snadno-pripravit-o-penize.html)

## Jak se spamu zbavit

Nebudu dlouze rozepisovat něco, co již napsalo mnoho a mnoho lidí předemnou.
Hezky je to rozepsané i s návody [zde](http://david-r92.blog.cz/1309/jak-se-zbavit-otravnych-e-mailu)

ale ve zkratce:

1. Ideálně nikam nezadávejte svůj pravý email. Vytvořte si **jeden fiktivní** a ten
používejte, když už se musíte nutně někam registrovat. 

2. Pokud Vám už teď chodí tuna spamu, tak si dejte blokovat adresy, ze kterých chodí nebo si
nastavte filtry podle častých slov, která se ve spamu objevují 


Info jsem čerpala hlavně na [Wikipedii](http://en.wikipedia.org/wiki/Email_address_harvesting) a na [www.uceprotect.net](www.uceprotect.net]) 









